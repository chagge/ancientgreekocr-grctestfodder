6 TESTIMONIA VITAE ET ARTIS SELECTA

ἀπολυθέντων ὑπὸ τῶν κυνηγῶν καὶ περιτυχόντων Εὐριπίδῃ, δι-
εσπαράχθη καταβρωθεὶς ὁ ποιητής. ἦσαν δὲ ἔκγονοι οἱ σκύλακες
τῆς ὑπὸ Θρᾳκῶν ἀναιρεθείσης κυνός, ὅθεν καὶ ἡ παροιμία ἐστὶ
παρὰ τοῖς Μακεδόσι “κυνὸς δίκη”.

(22) φασὶ δὲ αὐτὸν ἐν Σαλαμῖνι σπήλαιον κατασκευάσαντα
ἀναπνοὴν ἔχον εἰς τὴν θάλασσαν ἐκεῖσε διημερεύειν φεύγοντα
τὸν ὄχλον· ὅθεν καὶ ἐκ θαλάττης λαμβάνει1 τὰς πλείους τῶν
ὁμοιώσεων. (23) σκυθρωπὸς δὲ καὶ σύννους καὶ αὐστηρὸς ἐφαί-
νετο καὶ μισόγελως καὶ μισογύνης, καθὰ καὶ Ἀριστοφάνης αὐ-
τὸν αἰτιᾶται· “στρυφνὸς ἔμοιγε προσειπεῖν [Εὐριπίδης]”. (24) λέ-
γουσι δὲ αὐτὸν γήμαντα τὴν Μνησιλόχου θυγατέρα Χοιρίλην καὶ
νοήσαντα τὴν ἀκολασίαν αὐτῆς γράψαι δρᾶμα τὸν πρότερον Ἱπ-
πόλυτον, ἐν ᾧ τὴν ἀναισχυντίαν θριαμβεύει τῶν γυναικῶν, ἔπει-
τα δὲ αὐτὴν ἀποπέμψασθαι. λέγοντος δὲ τοῦ γήμαντος αὐτήν “σω-
φρονεῖ παρ’ ἐμοί”, “δύστηνος εἶ”, ἔφη, “εἰ [γυναῖκα]2 δοκεῖς

παρ’ ᾧ μὲν αὐτὴν σωφρονεῖν, παρ’ ᾧ δὲ μή”.
ἐπιγῆμαι δὲ αὐτὸν δευτέραν, ἣν εὑρὼν ἀκολαστοτέραν προχειρο-
τέρως εἰς τὴν κατὰ τῶν γυναικῶν βλασφημίαν ἐθρασύνετο. (25)
αἱ δὲ γυναῖκες ἐβουλήθησαν αὐτὸν κτεῖναι εἰσελθοῦσαι εἰς τὸ
σπήλαιον ἐν ᾧ γράφων διετέλει. (26) διαβάλλεται δὲ ὑπὸ φθόνου
ὡς τὸν Κηφισοφῶντα εἶχε συμποιοῦντα αὐτῷ τὰς τραγῳδίας. (27)
λέγει δὲ καὶ Ἕρμιππος [fr. 94 Wehrli] Διονύσιον τὸν Σικελίας τύ-
ραννον μετὰ τὴν τελευτὴν τοῦ Εὐριπίδου τάλαντον τοῖς κλη-
ρονόμοις αὐτοῦ πέμψαντα λαβεῖν τὸ ψαλτήριον καὶ τὴν δέλτον
καὶ τὸ γραφεῖον, ἅπερ ἰδόντα κελεῦσαι τοὺς φέροντας ἐν τῷ <τῶν>3
Μουσῶν ἱερῷ ἀναθεῖναι ἐπιγράψαντα τοῖς αυτοῦ καὶ Εὐριπίδου
ὀνόμασι· διὸ καὶ ξενοφιλώτατον κεκλῆσθαί φασι διὰ τὸ μάλιστα
ὑπὸ ξὲνων φιλεῖσθαι· ὑπὸ γὰρ Ἀθηναίων ἐφθονεῖτο. (28) μειρα-
κίου δέ τινος ἀπαιδευτοτέρου στόμα δυσῶδες ἔχειν ὑπὸ φθόνου
αὐτὸν εἰπόντος, “εὐφήμει”, ἔφη, “μέλιτος καὶ Σειρήνων γλυκύτε-
ρον στόμα”.
1 fort. λαμβάνει<ν>
2 del. Schwartz
3 Westermann

