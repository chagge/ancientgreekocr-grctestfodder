ΠΕΡΣΑI. 117
καὶ τὰς ἀγχιάλους ἐκράτυνε μεσάκτους, ἀντ. γ’. 875
Δῆμνον, ᾽Ικάρου θ᾽ ἕδος,
῾Ρόδον τ᾽ ἠδὲ Κνίδον, Κύπριας τε πόλεις, Πάφον,
ἠδὲ Σόλους, Σαλαμίνά τε, τᾶς νῦν ματρόπολις τῶνδ᾽
αἰτία στεναγμών·
καὶ τὰς εὐκτεάνους κατὰ κλῆρον ᾽Ιαόνιον πολυάνδρους ἐπῳδός.
ἐλαύνων ἐκράτει σφετέραις φρεσίν,
ἀκάματον δὲ παρῆν σθένος ἀνδρῶν τευχηστήρων,
παμμίκτων τ᾽ ἐπικούρων.
νῦν δ᾽ οὐκ ἀμφιλόγως θεότρεπτα τάδ᾽ ἀμφέρομεν πολέμοισι
δμαθέντες μεγάλως πλαγαῖσι πσντίαισιν. 885
ΞΕΡΞΗΣ.
ἰώ,
δύστηνος ἐγὼ στυγερᾶς μοίρας
τῆςδε κυρήσας ἀτεκμαρτοτάτης,
ὡς ὠμοφρόνως δαίμων ἐνέβη
Περσῶν γενεᾷ· τί πάθω τλήμων; 890
λέλυται γὰρ ἐμῶν γυίων ῥώμη
τήνδ᾽ ἡλικίαν ἐςιδόντ᾽ ἀστῶν
.............
νηριτοτρόφους .......
εἴθ᾽ ὄφελε, Ζεῦ, κἀμὲ μετ᾽ ἀνδρῶν 895
τῶν οἰχομένων
θανάτου κάτα μοῖρα καλύψαι.
ΧΟΡΟΣ.
ὀτοτοῖ, βασιλεῦ στρατιᾶς ἀγαθῆς
καὶ Περσονόμου τιμῆς μεγάλης,
κόσμου τ᾽ ἀνδρῶν, 900
οὓς νῦν δαίμων ἐπέκειρεν.
γᾶ δ᾽ αἰάζει τὰν ἐγγαίαν προῳδός.
ἥβαν Ξέρξᾳ κταμέναν, ῞Αιδου
σάκτορι Περσᾶν· ᾁδοβάται γὰρ
