88 ΑΙΣΧΥΛΟΥ
ταγοὶ Περσῶν,
βασιλῆς βασιλέως ὕποχοι μεγάλου, 25
σοῦνται, στρατιάς πολλῆς ἔφοροι,
τοξοδάμαντές τ᾽ ἠδ᾽ ἱπποβάται,
φοβεροὶ μὲν ἰδεῖν, δεινοὶ δὲ μάχην
ψυχῆς εὐτλήμονι δόξῃ.
᾽Αρτεμβάρης θ᾽ ἱππιοχάρμης, 30
καὶ Μασίστρης, ὅ τε τοξοδάμας
ἐσθλὸς ᾽Ιμαῖος, Φαρανδάκης θ᾽
ἵππων τ᾽ ἐλατὴρ Σωσθάνης.
ἄλλους δ᾽ ὁ μέγας καὶ πολυθρέμμων
Νεῖλος ἔπεμψεν· Σουσισκάνης, 35
Πηγασταγὼν Αἰγυπτογενής,
ὅ τε τῆς ἱερᾶς Μέμφιδος ἄρχων
μέγας ᾽Αρσάμης, τάς τ᾽ ὠγυγίους
Θήβας ἐφέπων ᾽Αριόμαρδος,
καὶ ἑλειοβάται ναῶν ἐρέται, 40
δεινοὶ πλῆθός τ᾽ ἀνάριθμοι.
ἁβροδιαίτων δ᾽ ἕπεται Λυδῶν
ὄχλος, οἵτ᾽ ἐπίπαν ἠπειρογενὲς
κατέχουσιν ἔθνος, τους Μιτρογαθὴς
᾽Αρκτεύς τ᾽ ἀγαθός, βασιλῆς δίοποι, 45
χαἰ πολύχρυσοι Σάρδεις ἐπόχους
πολλοῖς ἅρμασιν ἐξορμῶσιν,
δίρρυμά τε καὶ τρίρρυμα τέλη
φοβερὰν ὄψιν προςιδέσθαι.
στεῦται δ᾽ ἱεροῦ Τμώλου πελάται 50
ζυγὸν ἀμφιβαλεῖν δούλιον ῾Ελλάδι,
Μάρδων, Θάρυβις, λόγχης ἄκμονες,
καὶ ἀκοντισταὶ Μυσοί· Βαβυλὼν δ᾽
ἡ πολύχρυσος πάμμικτον ὄχλον
πέμπει σύρδην, ναῶν τ᾽ ἐπόχους 55
καὶ τοξουλκῷ λήματι πιστούς·
τὸ μαχαιροφόρον τ᾽ ἔθνος ἐκ πάσης
