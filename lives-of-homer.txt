LIVES OF HOMER

περὶ αὐτῆς τάδε· ἔτυχον οἱ Κυμαῖοι κτίζοντες τότε
τοῦ Ἑρμείου κόλπου τὸν μυχόν· κτιζομένοισι δὲ τὴν
πόλιν Σμύρναν ἔθετο τὸ ὄνομα Θησεύς, μνημεῖον
ἐθέλων καταστῆσαι τῆς ἑωυτοῦ γυναικὸς ἐπώνυμον·
ἦν γὰρ αὐτῆι τοὔνομα Σμύρνα. ὁ δὲ Θησεὺς ἦν τῶν
τὴν Κύμην κτισάντων ἐν τοῖς πρώτοις Θεσσαλῶν,
ἀπὸ Εὐμήλου τοῦ Ἀδμήτου, κάρτα εὖ ἔχων τοῦ βίου.
ἐνταῦθα ὑπεκτίθεται ὁ Κλεάναξ τὴν Κρηθηΐδα πρὸς
Ἰσμηνίην Βοιώτιον, τῶν ἀποίκων λελογχότα, ὃς ἐτύγ-
χανεν αὐτῶι ἐὼν ἑταῖρος τὰ μάλιστα.

3 χρόνου δὲ προϊόντος ἐξελθοῦσα ἡ Κρηθηῒς μετ’
ἄλλων γυναικῶν πρὸς ἑορτήν τινα ἐπὶ τὸν ποταμὸν
τὸν καλούμενον Μέλητα, ἤδη ἐπίτοκος οὖσα, τίκτει
τὸν Ὃμηρον, οὐ τυφλὸν ἀλλὰ δεδορκότα· καὶ τίθεται
ὄνομα τῶι παιδίωι Μελησιγένεα, ἀπὸ τοῦ ποταμοῦ
τὴν ἐπωνυμίαν λαβοῦσα. τέως μὲν οὖν ἡ Κρηθηῒς ἦν
παρὰ τῶι Ἰσμηνίηι. προϊόντος δὲ τοῦ χρόνου ἐξῆλθε,
καὶ ἀπὸ ἐργασίης χειρῶν ὡρμημένη ἔτρεφε τὸ παιδίον
καὶ ἑωυτήν, ἄλλοτε παρ’ ἄλλων ἔργα λαμβάνουσα·
καὶ ἐπαίδευε τὸν παῖδα ἀφ’ ὧν ἠδύνατο.

4 ἦν δέ τις ἐν Σμύρνηι τοῦτον τὸν χρόνον Φήμιος
τοῦνομα, παῖδας γράμματα καὶ τὴν ἄλλην μουσικὴν
διδάσκων πᾶσαν. οὗτος μισθοῦται τὴν Κρηθηΐδα, ὢν
μονότροπος, ἐριουργῆσαι αὐτῶι εἴριά τινα ἃ παρὰ τῶν
παίδων ἐς μισθὸν ἐλάμβανεν. ἣ δὲ παρ’ αὐτῶι εἰρ-
γάζετο, πολλῶι <τῶι>32 κοσμίωι καὶ σωφροσύνηι πολ-
λῆι χρωμένη, καὶ τῶι Φημίωι κάρτα ἠρέσκετο. τέλος
δὲ προσηνέγκατο αὐτῆι λόγους πείθων ἑωυτῶι συν-
356

