ΠΕΡΣΑΙ. 109
οὔτε γὰρ ἄνδρας πότ᾽ ἀπώλλυ ἀντ. β’. 655
πολεμοφθόροισιν ἄταις,
θεομήστωρ δ᾽ ἐκικλήσκετο Πέρσαις, θεομήστωρ δ᾽
ἔσκεν, ἐπεὶ στρατὸν εὐ τόθ᾽ ὡδώκει.
ἠέ.
βαλήν, ἀρχαῖος βαλήν, ἴθ᾽, ἴθ᾽, ἵκου, στρ. γ’. 660
ἔλθ᾽ ἐπ᾽ ἄκρον κορυμβον ὄχθου,
κροκόβαπτον ποδός εὔμαριν ἀείρων,
βασιλείου τιήρας
φάλαρον πιφαύσκων.
βάσκε, πάτερ ἄκακε Δαρειάν, 665
οἶ,
ὅπως καινά τε κλύῃς νέα τ᾽ ἄχη· ἀντ. γ’.
δέσποτα δεσπότου, φάνηθι.
Στυγία γάρ τις ἐπ᾽ ἀχλὺς πεπόταται·
νεολαία γὰρ ἤδη 670
κατὰ γᾶς ὄλωλεν.
βάσκε πάτερ ἄκακε, Δαρειάν.
οἶ,
αἰαῖ, αἰαῖ, ἐπῳδός.
ὦ πολύκλαυτε φίλοισι θανών, 675
τί τᾷδε, δυνάστα, δυνάστα,
περὶ τὰ σὰ διδύμᾳ
δι᾽ ἄνοιαν ἁμαρτίᾳ
πάσᾳ γᾷ τᾷδ᾽
ἐξέφθινται τρίσκαλμοι 680
νᾶες, ἄναες νᾶες;
ΔΑΡΕΙΟΣ.
ὦ πιστὰ πιστῶν ἥλικές θ᾽ ἥβης ἐμῆς
Πέρσαι γεραιοί, τίνα πόλις πονεῖ πόνον;
στένει, κέκοπται, καὶ χαράσσεται πέδον·
